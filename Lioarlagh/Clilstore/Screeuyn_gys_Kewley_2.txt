Screeuyn gys John Kewley 2

Blackwell Feb 14th 1907

My charrey deyr,

Ta mee jerkal dy vel shiu ayns slaynt vie as abyl freayll shiu hene çheh ayns yn earish feayr shoh.
Er-lhiam dy vel eh ny s’feayr ayns shoh na ren mee rieau gennaghtyn eh ayns Mannin, agh ta palçhey geayl ayns shoh son aile as ta feme dy liooar rish.
Cha vel mee er ve mooie rish laghyn son t’eh er ve ceau sniaghtey as fliugh.
Agh ta çhyrmagh ayn jiu as ta mee kiarail dy gholl er walkal.
Ta mee gennaghtyn yn traa feer liauyr as t’eh feer feayr dy hoie screeu, as cha vel mee abyl screeu myr va mee cliaghtey son ta my laue goaill toshiaght dy chraa as cha vel mee cha taitnyssagh er screeu as va mee cliaghtey.
Ny-yeih cha vel red erbee elley aym dy yannoo dy chur shaghey yn traa.

Ta mee nish jannoo jerrey er my screeuyn, as tannaghtyn nyn shirveishagh biallagh,
Edward Faragher.