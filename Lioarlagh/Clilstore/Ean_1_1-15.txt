Laa Nollick
Yn Sushtal. Ean 1.
Ayns y toshiaght va’n Goo, as va’n Goo marish Jee, as yn Goo va Jee.
As va’n Goo keddin ayns y toshiaght marish Jee.
Va dy chooilley red er ny yannoo liorish, as ny egooish cha row veg er ny yannoo, dy row jeant.
Ayns shen va’n vea, as yn vea shen va soilshey deiney.
As ta’n soilshey soilshey ayns y dorraghys, as cha ren yn dorraghys y ghoaill eh.
Va dooinney er ny chur veih Jee, va ’ennym [>enmyssit] Ean.
Haink eh shen myr feanish dy ymmyrkey feanish dy’n toilshey, gy voddagh gy chooilley ghooinney ny hrooidsyn credjue [>credjal].
Cha nee eshyn va’n soilshey shen, agh v’eh er ny chur dy ymmyrkey feanish dy’n toilshey.
Yn soilshey shen va’n soilshey firrinagh, ta soilshaghey dy chun ghooinney ta cheet [stiagh] ayns y theihll.
V’eshyn ayns y theihll, as va’n seihll er ny yannoo liorish: as cha b’oayll [dy’]n theihll eh.
Haink eh maskey e vooinjer hene, as cha ren e vooinjer hene y ghoaill eh.
Agh whilleen myr [>as] ghow eh, ghauesyn hug eh pooar dy ve er yn yannoo nyn mec dy Yee, gy jarroo adsyn ren credjal er yn ennym echeysyn.
Va er nyn mreh, cha nee dy uill, ny d’aigney ny foalley, ny foast jeh aigney dooinney, agh jeh Jee.
As haink yn Goo keddin dy ve [er] ny [n’] eill, as ren eh vaghey nyn maskey shinyn, as chonnick shin yn ghloyr echey, myr gloyr yn ynrycan mac er ny gheddyn dy’n Ayr, lane dy ghrayse as d’irriney.



